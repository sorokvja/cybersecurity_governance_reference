## [Minimālās kiberdrošības prasības - Ministru kabineta noteikumi Nr. 397](https://likumi.lv/ta/id/361481-minimalas-kiberdrosibas-prasibas)
> "minimālās kiberdrošības prasības būtisko pakalpojumu sniedzējiem, svarīgo pakalpojumu sniedzējiem un informācijas un komunikācijas tehnoloģiju (turpmāk – IKT) kritiskās infrastruktūras īpašniekiem vai tiesiskajiem valdītājiem (turpmāk kopā – subjekti, katrs atsevišķi – subjekts)" [^1]

### 3.2. Kiberdrošības pārvaldības dokumentācija
| Atsauce | Prasība | Subjekts (ja ir norāde) | Komentāri |
|---------|---------|-------------------------|-----------|
| 21.1. | kiberdrošības politika ir izstrādāta
| 21.2., 30. | IKT resursu un informācijas sistēmu katalogs - uzskaita visus īpašumā un valdījumā esošos IKT resursus un informācijas sistēmas, kas pakļauti kiberriskiem
| 21.3., 39. | kiberrisku pārvaldības un IKT darbības nepārtrauktības plāns - var izstrādāt vairākus kiberrisku pārvaldības un IKT darbības nepārtrauktības plānus atbilstoši subjekta darbības specifikai (piemēram, valsts informācijas sistēmai, subjekta datu centram). Šādā gadījumā par kiberrisku pārvaldības un IKT darbības nepārtrauktības plānu uzskatāms šo plānu kopums
| 21.4., 47. | kiberincidentu žurnāls - uztur kiberincidentu žurnālu, kurā reģistrē ziņas par subjekta īpašumā un valdījumā esošajos tīklos un informācijas sistēmās konstatētajiem kiberincidentiem
| 23. | kiberdrošības pārvaldības dokumentu kopuma daļas ir pieejamas tikai personām, kurām tās nepieciešamas darba pienākumu vai ārpakalpojuma izpildei
| 24. | kiberdrošības pārvaldības dokumentu kopumu veido un uztur arī elektroniskā formātā 
| 25. | kiberdrošības pārvaldības dokumentu kopumā ietilpstošo dokumentu kopijas tiek uzglabātas atsevišķi no oriģināliem un ir pieejamas gadījumā, ja dokumentu oriģināli nav pieejami (piemēram, datu nesēja bojājuma gadījumā).
| 26.1. | pēc šo noteikumu 21.1. un 21.3. apakšpunktā noteikto kiberdrošības pārvaldības dokumentu kopuma daļu apstiprināšanas vai aktualizēšanas nekavējoties, bet ne vēlāk kā viena mēneša laikā tās iesniedz Satversmes aizsardzības birojam | K 
| 26.2. | šo noteikumu 21.2. un 21.4. apakšpunktā minētā kiberdrošības pārvaldības dokumentu kopuma daļas iesniedz Satversmes aizsardzības birojam kopā ar pašvērtējuma ziņojumu atbilstoši šo noteikumu 8.3. apakšnodaļai | K
| 26.3. | pēc citu šo noteikumu 21. punktā nenorādītu kiberdrošības dokumentu apstiprināšanas vai aktualizēšanas nekavējoties, bet ne vēlāk kā viena mēneša laikā tos iesniedz Satversmes aizsardzības birojam | K

### 3.3. Kiberdrošības politika
| Atsauce | Prasība | Subjekts (ja ir norāde) | Komentāri |
|---------|---------|-------------------------|-----------|
| 28. | regulāri, bet ne retāk kā reizi trijos gados pārskata un nepieciešamības gadījumā aktualizē kiberdrošības politiku
| 29. | Kiberdrošības politikā iekļauj:
| 29.1. | vispārīgu informāciju par subjektu, tā darbības jomu, sniegtajiem pakalpojumiem un procesiem, kurus var ietekmēt kiberapdraudējums;
| 29.2. | subjekta kiberdrošības pārvaldības mērķus, principus un vispārīgas pamatnostādnes;
| 29.3. | informāciju par subjekta kiberdrošības pārvaldības struktūru, atbildīgo personu un struktūrvienību funkcijām un pienākumiem kiberdrošības jomā, sadarbību ar citiem subjektiem un institūcijām;
| 29.4. | informāciju par nozīmīgākajiem kiberapdraudējumu veidiem, kuriem ir pakļauti subjekta īpašumā un valdījumā esošie IKT resursi un informācijas sistēmas;
| 29.5. | informāciju par [Nacionālās kiberdrošības likuma](https://likumi.lv/ta/id/353390-nacionalas-kiberdrosibas-likums), šo noteikumu un citu subjektam saistošo normatīvo aktu, standartu un sertifikācijas shēmu prasībām kiberdrošības jomā, kuras attiecas uz subjekta īpašumā un valdījumā esošajiem IKT resursiem un informācijas sistēmām.

### 3.4. IKT resursu un informācijas sistēmu katalogs
| Atsauce | Prasība | Subjekts (ja ir norāde) | Komentāri |
|---------|---------|-------------------------|-----------|
| 31. | uztur, pārskata un izmaiņu gadījumā nekavējoties, bet ne vēlāk kā viena mēneša laikā aktualizē IKT resursu un informācijas sistēmu katalogu.
| 32. | nosaka konfidencialitātes, integritātes un pieejamības drošības klasi (A[^2], B[^3] vai C[^4]) atbilstoši šo noteikumu [5. pielikumā](https://likumi.lv/ta/id/361481-minimalas-kiberdrosibas-prasibas#piel5) ietvertajai metodikai katrai subjekta īpašumā un valdījumā esošajai informācijas sistēmai un informācijas resursu kategorijai[^5].

### 3.5. Kiberrisku pārvaldības un IKT darbības nepārtrauktības plāns
| Atsauce | Prasība | Subjekts (ja ir norāde) | Komentāri |
|---------|---------|-------------------------|-----------|
| 40. | Kiberrisku pārvaldības un IKT darbības nepārtrauktības plānu pārskata un aktualizē:
| 40.1. | IKT kritiskās infrastruktūras īpašnieks vai tiesiskais valdītājs un būtisko pakalpojumu sniedzējs, kura īpašumā vai valdījumā ir vismaz viena A klases informācijas sistēma, – vismaz reizi gadā; | K, B 
| 40.2. | būtisko pakalpojumu sniedzējs, kura īpašumā vai valdījumā nav A klases informācijas sistēmas, – vismaz reizi divos gados; | B
| 40.3. | svarīgo pakalpojumu sniedzējs – vismaz reizi trijos gados | S
| 41. | Kiberrisku pārvaldības un IKT darbības nepārtrauktības plānā iekļauj:
| 41.1. | kiberrisku novērtēšanas metodiku, kas ietver analizējamo kiberrisku uzskaitījumu un metodoloģijas aprakstu šo risku nozīmīguma novērtēšanai (piemēram, kiberriska pieņemamās vērtības, novērtēšanas matrica, pārskatīšanas periodiskums);
| 41.2. | kiberrisku novērtējumu, kas ietver identificēto kiberrisku uzskaitījumu un analīzi, tostarp ar piegādes ķēdēm saistīto risku analīzi, katra kiberriska nozīmīguma novērtējumu attiecībā uz subjekta īpašumā vai valdījumā esošajiem tīkliem, informācijas sistēmām un ar tiem saistītajiem IKT resursiem, kā arī salīdzinājumu ar iepriekšējā perioda kiberrisku pārvaldības un darbības nepārtrauktības plānā ietverto kiberrisku novērtējumu, ja tāds ir bijis;
| 41.3. | kiberrisku pārvaldības pasākumu plānu, kas ietver identificēto kiberrisku uzskaitījumu, konkrētus pasākumus šo kiberrisku pārvaldībai, atbildīgos par pasākumu īstenošanu un kontroli, kā arī šo pasākumu īstenošanas termiņus vai to periodiskumu;
| 41.4. | rīcības plānu darbības nepārtrauktības nodrošināšanai, kas ietver tīklu, informācijas sistēmu vai to veidojošo elementu darbības nepārtrauktības raksturlielumus (piemēram, atjaunošanas punkta mērķis (RPO), atjaunošanas laika mērķis (RTO), maksimāli pieļaujamais dīkstāves laiks (MTD)), šo raksturlielumu uzraudzības metodiku un rīcības plānu šo raksturlielumu pārsniegšanas gadījumā, tostarp rīcības plānu darbības atjaunošanai nozīmīga kiberincidenta vai krīzes gadījumā.
| 42. | Plānojot kiberrisku pārvaldības pasākumus, subjekts:
| 42.1. | apzina savā īpašumā vai valdījumā esošo informācijas sistēmu un IKT resursu nozīmīgumu un vērtību, tai skaitā potenciālo zaudējumu un ietekmes apjomu kiberincidenta gadījumā;
| 42.2. | A un B klases informācijas sistēmām paredz rezerves IKT resursus darbības nepārtrauktības nodrošināšanai nozīmīgā kiberincidenta vai krīzes gadījumā (piemēram, lai nodrošinātu šo noteikumu 41.4. apakšpunktā minētajā rīcības plānā minēto pasākumu izpildi);
| 42.3. | A klases informācijas sistēmām iespēju robežās nodrošina no interneta piekļuves pakalpojuma sniedzēja neatkarīgas (autonomas) interneta protokola (turpmāk – IP) adreses vai adrešu apgabalus.
| 43. | Subjekta kiberdrošības pārvaldnieks nodrošina kiberrisku pārvaldības un IKT darbības nepārtrauktības plāna izpildes uzraudzību un kontroli. 
| 43. | Ja IKT kritiskās infrastruktūras īpašnieka vai tiesiskā valdītāja kiberdrošības pārvaldnieks ir vienlaikus atbildīgs arī par kiberrisku pārvaldības un IKT darbības nepārtrauktības plāna izstrādi, pārskatīšanu un aktualizēšanu, tad konkrētā IKT kritiskās infrastruktūras īpašnieka vai tiesiskā valdītāja vadītājs nodrošina kiberrisku pārvaldības un IKT darbības nepārtrauktības plāna izpildes uzraudzību un kontroli. | K
| 44. | Subjekta vadītājs nodrošina, ka kiberdrošības pārvaldniekam un, ja attiecināms, citām par darbības nepārtrauktības pasākumu īstenošanu atbildīgajām personām ir nepieciešamās zināšanas un pilnvaras, lai nekavējoties veiktu tūlītējās nepieciešamās darbības kiberapdraudējuma novēršanai, kiberincidentu risināšanai vai kiberuzbrukuma seku novēršanai.
| 45. | IKT kritiskās infrastruktūras īpašnieks vai tiesiskais valdītājs: | K
| 45.1. | nosaka atbildīgo personu par kiberrisku pārvaldības un IKT darbības nepārtrauktības plāna izstrādi, pārskatīšanu un aktualizēšanu, kā arī par plānā ietverto pasākumu īstenošanu | K
| 45.2. | nekavējoties, bet ne vēlāk kā piecu darbdienu laikā pēc šo noteikumu 45.1. apakšpunktā minētās personas noteikšanas par to informē Satversmes aizsardzības biroju | K

### 3.6. Kiberincidentu pārvaldība un kiberincidentu žurnāls
| Atsauce | Prasība | Subjekts (ja ir norāde) | Komentāri |
|---------|---------|-------------------------|-----------|
| 46. | ievieš pārvaldības procesus, lai identificētu kiberincidentus[^6], gandrīz notikušus kiberincidentus[^7] un ievainojamības[^8], kā arī lai risinātu un novērstu kiberincidentus un ievainojamības, nosakot vismaz: 
| 46.1. | subjekta nodarbināto un ārpakalpojumu sniedzēju (ja attiecināms) lomas un atbildību kiberincidenta pazīmju konstatēšanas gadījumā vai informācijas saņemšanas gadījumā par iespējamo vai gandrīz notikušu kiberincidentu
| 46.2. | procedūras kiberincidentu identificēšanai, reģistrēšanai, ietekmes novērtēšanai un mazināšanai, risināšanai un seku likvidēšanai, pirmcēloņu atklāšanai, analīzei un novēršanai, pierādījumu saglabāšanai un drošības pasākumu uzlabošanai
| 46.3. | iekšējās un ārējās komunikācijas plānus, procedūras saziņai ar kompetento kiberincidentu novēršanas institūciju, citām kompetentajām institūcijām, citiem subjektiem un pakalpojumu saņēmējiem
| 47. | Subjekts nodrošina ziņu reģistrēšanu žurnālā ne vēlāk kā 24 stundu laikā no kiberincidenta konstatēšanas brīža vai pēc jebkādām izmaiņām iepriekš žurnālā norādītajās ziņās
| 48. | Kiberincidentu žurnālā iekļauj vismaz šādu informāciju par kiberincidentiem:
| 48.1. | kiberincidenta konstatēšanas datumu un laiku, kā arī kiberincidenta datumu un laiku, ja tāds ir zināms
| 48.2. | kiberincidenta veida kodu vai kodus atbilstoši šo noteikumu [7. pielikumā](https://likumi.lv/ta/id/361481-minimalas-kiberdrosibas-prasibas#piel7) ietvertajai tipoloģijai 
| 48.3. | kiberincidenta vispārīgo aprakstu
| 48.4. | kiberincidenta cēloņus un kompromitēšanas indikatorus, ja tādi ir zināmi;
| 48.5. | kiberincidenta ietekmes novērtējumu;
| 48.6. | atzīmi par to, vai kiberincidents uzskatāms par nozīmīgu kiberincidentu;
| 48.7. | atzīmi par kiberincidenta paziņošanu kiberincidentu novēršanas institūcijai (nozīmīga kiberincidenta gadījumā – arī par agrīnā brīdinājuma, sākotnējā ziņojuma, galaziņojuma, progresa ziņojuma, starpposma ziņojuma iesniegšanu);
| 48.8. | aktuālo kiberincidenta risināšanas statusu (piemēram, "neiesākts", "procesā", "atrisināts").

### 3.7. Lietotāju un piekļuves tiesību pārvaldība
| Atsauce | Prasība | Subjekts (ja ir norāde) | Komentāri |
|---------|---------|-------------------------|-----------|
| 49. | Subjekts nodrošina lietotāju piekļuves tiesību pārvaldību, kā arī informācijas resursu kontrolētu un izsekojamu elektronisko apstrādi 
| 50. | Subjekts katrai tā īpašumā vai valdījumā esošajai informācijas sistēmai, loģiski nodalītai informācijas sistēmas daļai (modulim) un informācijas sistēmā elektroniski apstrādājamo informācijas resursu veidam:
| 50.1. | identificē lietotāju grupas, izvērtējot lietotāju nepieciešamību piekļūt informācijas resursam;
| 50.2. | nosaka identificēto lietotāju piekļuves tiesību līmeni un autentifikācijas metodes, ņemot vērā informācijas resursa veidu un informācijas sistēmas klasi;
| 50.3. | piešķir lietotāju kontiem piekļuves tiesības, ievērojot principu "nepieciešamība zināt" un mazāko privilēģiju principu, nodrošinot tikai minimāli nepieciešamo piekļuves tiesību līmeni lietotāja kontam, lai lietotājs spētu veikt subjekta noteiktās darbības informācijas sistēmā, ja vien tas ir tehniski iespējams.
| 51.1. | Subjekts nodrošina, ka lietotājs var veikt darbības ar informācijas resursiem informācijas sistēmā tikai pēc veiksmīgas autentifikācijas ar viņam piešķirto lietotāja kontu. Ja informācijas sistēmas darbības nepārtrauktības dēļ aktīvā lietotāja konta nomaiņa tās lietošanas laikā nav iespējama, pieļaujams pēc veiksmīgas autentifikācijas informācijas sistēmā izmantot kopīgu kontu vairākiem lietotājiem, ja tiek nodrošināta iespēja identificēt lietotāju citā veidā (piemēram, maiņu grafiks, videonovērošana, elektronisks vai papīra lietotāju žurnāls);
| 51.2. | Subjekts nodrošina, ka sistēmkontiem ir tikai tādas tiesības tehniskajos resursos, kādas nepieciešamas, lai nodrošinātu tīkla vai informācijas sistēmas darbību, tehniskā resursa funkciju vai pakalpojumu
| 51.3. | Subjekts nodrošina, ka ja vien tas tehniski ir iespējams, informācijas sistēmas tehniskajos resursos ir iestrādāti kontroles mehānismi, lai novērstu iespēju lietotājiem lietot sistēmkontus
| 51.4. | Subjekts nodrošina, ka standarta lietotāja kontu neizmanto tīklu, informācijas sistēmu vai tehnisko resursu administrēšanai. Ja informācijas sistēmas tehniskais risinājums ļauj droši veikt administrēšanu, piešķirot (eskalējot) standarta lietotāja kontam administratora tiesības, tad uzskatāms, ka standarta lietotāja konts ar administratora tiesībām ir administratora lietotāja konts
| 51.5. | Subjekts nodrošina, ka administratora lietotāja kontu neizmanto ikdienas darbam ar informācijas sistēmu vai IKT resursu
| 51.6. | Subjekts nodrošina, ka pastāv tehniskas iespējas apturēt jebkura konta darbību, ja tas ir nepieciešams drošības apsvērumu dēļ
| 52. | Subjekts nodrošina obligātu daudzfaktoru autentifikācijas izmantošanu, lai piekļūtu:
| 52.1. | A klases informācijas sistēmas administratora lietotāja kontam un standarta lietotāja kontam;
| 52.2. | B klases informācijas sistēmas administratora lietotāja kontam;
| 52.3. | B klases informācijas sistēmas standarta lietotāja kontam, ja tiek izmantota attālināta piekļuve informācijas sistēmai no ārējā tīkla un šai piekļuvei netiek izmantots šifrēta virtuālā privātā tīkla (VPN) risinājums ar daudzfaktoru autentifikāciju.
| 53. | Subjekts nodrošina, ka visi informācijas sistēmas reģistrētie lietotāji ir iepazinušies ar informācijas sistēmas lietošanas noteikumiem. Subjekta pienākums ir nodrošināt, ka:
| 53.1. | visi informācijas sistēmas reģistrētie lietotāji ir informēti par informācijas sistēmas lietošanas noteikumiem pirms informācijas sistēmas lietošanas uzsākšanas;
| 53.2. | informācijas sistēmas lietošanas noteikumi ir pieejami informācijas sistēmas reģistrētajiem lietotājiem visā informācijas sistēmas lietošanas laikā.
| 54. | Subjekta kiberdrošības pārvaldniekam ir tiesības:
| 54.1. | pārbaudīt lietotāju kontu sarakstu, tiem piešķirtās piekļuves tiesības un to veiktās darbības informācijas sistēmā, tostarp lietotāju veiktās informācijas resursu izmaiņas un tehnisko resursu konfigurāciju izmaiņas;
| 54.2. | nodrošināt žurnālfailu ierakstu analīzi par lietotāju veiktajām darbībām;
| 54.3. | ja noticis kiberincidents vai ja ir pamatotas aizdomas par to, bloķēt vai uzdot administratoram bloķēt ar kiberincidentu saistītos lietotāju kontus
| 54.4. | pārbaudīt reģistrēto lietotāju zināšanas par informācijas sistēmas lietošanas noteikumiem un nepieciešamības gadījumā organizēt papildu apmācības, lai šīs zināšanas pilnveidotu
| 54.5. | pieprasīt no informācijas sistēmas uzturētāja informācijas sistēmas žurnālfailu ierakstus, ja informācijas sistēmu vai tās daļu uzturēšana notiek ārpus subjekta īpašumā vai valdījumā esošās IKT infrastruktūras.

### 3.8. Tīklu pārvaldība
| Atsauce | Prasība | Subjekts (ja ir norāde) | Komentāri |
|---------|---------|-------------------------|-----------|
| 55.1. | tīkls ir sadalīts loģiskos segmentos atbilstoši to lietojumam, subjekta darbības specifikai un elektroniski apstrādājamo informācijas resursu drošības klasēm; | K, B, S
| 55.2. | ja attiecināms, subjekta viesu (apmeklētāju) piekļuve internetam tiek nodrošināta, izmantojot no iekšējā tīkla fiziski vai loģiski atdalītu tīklu ar atsevišķu reālo publisko IP adresi; | K, B, S
| 55.3. | tīkla iekārtas un cita aparatūra, kas nav paredzēta tiešai lietotāju izmantošanai, ir loģiski atdalīta, izmantojot atsevišķus virtuālus vai fiziskus tīklus, nodrošinot tai piekļuvi tikai pilnvarotam personālam; | K, B, S
| 55.4. | ja attiecināms, iekšējā bezvadu tīklā izmanto vismaz WPA2, WPA3 vai jaunāku bezvadu drošības protokolu ar līdzvērtīgu vai augstāku aizsardzības līmeni; | K, B, S
| 55.5. | iekšējais tīkls ir fiziski vai loģiski nodalīts no ārējā tīkla; | K, B
| 55.6. | informācijas sistēmu darbībai paredzētās datu plūsmas ir fiziski vai loģiski nodalītas no lietotāju ikdienas darbam ar informācijas sistēmām paredzētajām datu plūsmām; | K, B
| 55.7. | datu pārraide starp iekšējo un ārējo tīklu, kā arī starp iekšējā tīkla segmentiem ir kontrolējama, nosakot atļauto datu plūsmu (piemēram, ugunsmūriem, starpniekserveriem); | K, B
| 55.8. | piekļuve iekšējā tīklā esošajiem informācijas resursiem ārpus iekšējā tīkla ir iespējama, tikai izmantojot šifrētu virtuālā privātā tīkla (VPN) risinājumu ar daudzfaktoru autentifikāciju. | K, B

### 3.9. Žurnālfailu pārvaldība
| Atsauce | Prasība | Subjekts (ja ir norāde) | Komentāri |
|---------|---------|-------------------------|-----------|
| 57. | Subjekts nodrošina informācijas sistēmu žurnālfailu un tīkla plūsmas žurnālfailu veidošanu un uzglabāšanu. 
| 57. | Žurnālfailus uzglabā:
| 57.1. | A klases informācijas sistēmām un to darbību nodrošinošām operētājsistēmām, pakalpēm (servisiem), tīklu un serveru iekārtām – vismaz 18 mēnešus pēc ieraksta izdarīšanas;
| 57.2. | B klases informācijas sistēmām un to darbību nodrošinošām operētājsistēmām, pakalpēm (servisiem), tīklu un serveru iekārtām – vismaz 12 mēnešus pēc ieraksta izdarīšanas;
| 57.3. | C klases informācijas sistēmām un to darbību nodrošinošām operētājsistēmām, pakalpēm (servisiem), tīklu un serveru iekārtām – vismaz 6 mēnešus pēc ieraksta izdarīšanas.
| 58. | Informācijas sistēmas žurnālfailos ietver informāciju par konkrētiem informācijas sistēmas notikumiem, tostarp:
| 58.1. | informācijas sistēmas ieslēgšanu un izslēgšanu;
| 58.2. | kontu izveidi, grozīšanu vai dzēšanu, kontu piekļuves tiesību izmaiņām;
| 58.3. | kontu piekļuvi informācijas resursiem, tostarp neveiksmīgiem piekļuves mēģinājumiem;
| 58.4. | datu pievienošanu, izmaiņām, dzēšanu un datu atlasi;
| 58.5. | tehnisko resursu konfigurāciju izmaiņām;
| 58.6. | informācijas sistēmas paziņojumiem, brīdinājumiem un citiem IKT notikumiem, kas varētu liecināt par kiberincidentu vai citu apdraudējumu informācijas sistēmas vai informācijas resursa drošībai.
| 59. | Informācijas sistēmas žurnālfailos fiksē:
| 59. | informācijas sistēmas notikuma laiku, kas sinhronizēts ar augstas precizitātes tīkla laika protokola (NTP) serveri (vismaz STRATUM 2 līmeņa), 
| 59. | IP adresi, no kuras veikta darbība, vai citu iekārtas unikālu identifikatoru, kas kombinēts ar lietotāja identifikatoru un ļauj nepārprotami identificēt iekārtu un lietotāja kontu, no kura veikta darbība, 
| 59. | darbības aprakstu, 
| 59. | informāciju par darbības iniciatoru (piemēram, lietotāja identifikators, pieslēguma metadati).
| 60. | Tīkla plūsmas žurnālfailos ietver informāciju par datu nosūtīšanas un saņemšanas notikumiem. Tīkla plūsmas žurnālfailos fiksē vismaz šādu informāciju:
| 60.1. | notikuma laiku, kas sinhronizēts ar augstas precizitātes tīkla laika protokola (NTP) serveri;
| 60.2. | datu nosūtītāja (avota) un saņēmēja (galamērķa) IP adreses;
| 60.3. | avota un galamērķa izmantotos tīkla aplikācijas līmeņa protokolus (piemēram, HTTP, HTTPS, FTP);
| 60.4. | ja attiecināms, avota unikālo identifikatoru (MAC adrese);
| 60.5. | izmantoto tīkla transporta protokolu (piemēram, TCP, UDP);
| 60.6. | pārsūtīto datu apjomu.
| 61. | Ja informācijas sistēmas vai tīkla uzbūves dēļ tehniski nav iespējams nodrošināt laika fiksēšanas risinājuma sinhronizēšanu ar kiberincidentu novēršanas institūcijas tīmekļvietnē norādīto augstas precizitātes tīkla laika protokola (NTP) serveri, subjektam ir pienākums nodrošināt citu laika fiksēšanas metodi, to saskaņojot attiecīgi ar [Nacionālo kiberdrošības centru](https://www.cyber.gov.lv/lv) vai [Satversmes](https://likumi.lv/ta/id/57980-latvijas-republikas-satversme) aizsardzības biroju.
| 62. | Žurnālfailu ierakstus veido mašīnlasāmā formātā. 
| 62. | Pārvaldot žurnālfailus, subjekts īsteno drošības pasākumus, lai nodrošinātu IKT notikumu ticamu reģistrēšanu un efektīvu kiberincidentu analīzi.
| 63. | Subjekts nodrošina žurnālfailu aizsardzību pret neautorizētu piekļuvi, ierakstu izmainīšanu un dzēšanu.
| 64. | Subjekts iekšējos normatīvajos aktos nosaka žurnālfailu pārvaldības prasības un kārtību, tostarp žurnālfailu ierakstu analīzes, pārbaužu kārtību un regularitāti, atbildīgos par žurnālfailu pārvaldību, kā arī žurnālfailu aizsardzības prasības.
| 65. | Subjekta kiberdrošības pārvaldnieks nodrošina žurnālfailu pārvaldības un aizsardzības prasību ievērošanas kontroli.
| 66. | IKT kritiskās infrastruktūras īpašnieks vai tiesiskais valdītājs:
| 66.1. | nosaka par žurnālfailu pārvaldību atbildīgo personu; | K 
| 66.2. | nekavējoties, bet ne vēlāk kā piecu darbdienu laikā pēc šo noteikumu 66.1. apakšpunktā minētās personas noteikšanas par to informē Satversmes aizsardzības biroju. | K 

### 3.10. Rezerves kopiju pārvaldība
| Atsauce | Prasība | Subjekts (ja ir norāde) | Komentāri |
|---------|---------|-------------------------|-----------|
| 67. | Subjekts nodrošina, ka katrai tā īpašumā vai valdījumā esošajai informācijas sistēmai tiek veidotas rezerves kopijas.
| 68. | Veidojot rezerves kopijas, subjekts nodrošina, ka rezerves kopija satur visus nepieciešamos datus, lai varētu atjaunot informācijas sistēmas darbību pilnā apjomā uz to brīdi, kad tika izveidota rezerves kopija, tai skaitā:
| 68. | informācijas sistēmā glabātos datus, 
| 68. | izpildāmo kodu, 
| 68. | atbalsta programmatūru, 
| 68. | automatizēto darbību skriptus, 
| 68. | tehniskajos resursos regulāri veicamās darbības, 
| 68. | operētājsistēmas uzdevumu pārvaldnieka komandas un izpildāmās datnes.
| 69. | Subjekts nodrošina, ka ir pieejamas vismaz:
| 69.1. | informācijas sistēmas tehniskās dokumentācijas rezerves kopijas;
| 69.2. | informācijas sistēmas versijas un saistīto bibliotēku versiju pirmkoda rezerves kopijas, ja tiek izmantotas atvērtā koda bibliotēkas;
| 69.3. | informācijas sistēmas darbību nodrošinošo tehnisko resursu konfigurāciju rezerves kopijas, ja vien tas ir tehniski iespējams.
| 70. | Subjekts nodrošina, ka rezerves kopiju veidošanas periodiskums un uzglabāšanas laiks ļauj atjaunot informācijas sistēmu vismaz tādā stāvoklī, kāds bija:
| 70.1. | A klases informācijas sistēmai – iepriekšējā dienā, pirms nedēļas (7–31 diena), pirms mēneša (30–365 dienas), iepriekšējā gadā (vecāku par 365 dienām);
| 70.2. | B klases informācijas sistēmai – pēdējās nedēļas laikā (1–7 dienas), pirms nedēļas (7–31 diena), pirms mēneša (30–365 dienas), iepriekšējā gadā (vecāku par 365 dienām);
| 70.3. | C klases informācijas sistēmai – pirms pēdējām nozīmīgajām izmaiņām informācijas sistēmā (piemēram, pirms migrācijas uz citu tehnoloģisku platformu), bet ne senāk kā pirms sešiem mēnešiem.
| 71. | Subjekts nodrošina, ka:
| 71.1. | par katru rezerves kopijas izveides gadījumu tiek veikts atbilstošs ieraksts žurnālfailos;
| 71.2. | par rezerves kopijām atbildīgā persona un kiberdrošības pārvaldnieks tiek nekavējoties brīdināti, ja kārtējā rezerves kopijas izveide nav izdevusies;
| 71.3. | A klases informācijas sistēmai pēc rezerves kopijas izveides, ja netiek izmantotas citas tehniskās metodes kopijas integritātes pārbaudei, tiek izveidota rezerves kopijas satura kontrolsumma.
| 72. | Uzglabājot A un B klases informācijas sistēmu rezerves kopijas, subjekts nodrošina, ka:
| 72.1. | rezerves kopijām gan fiziski, gan elektroniskajā vidē var piekļūt subjekta pilnvarotās personas, kā arī par rezerves kopiju atbildīgā persona un kiberdrošības pārvaldnieks;
| 72.2. | A klases informācijas sistēmai vismaz viena pilna rezerves kopija tiek uzglabāta no informācijas sistēmas atdalītos tehniskajos resursos (piemēram, datu nesējos), ģeogrāfiski attālinātā vietā, telpās, kas aizsargātas pret nesankcionētu piekļuvi un aprīkotas ar automātisko ugunsgrēka atklāšanas un trauksmes signalizācijas sistēmu;
| 72.3. | A un B klases informācijas sistēmai pēc rezerves kopijas pārvietošanas citā datu nesējā tiek pārbaudīta rezerves kopijas integritāte (piemēram, pārbaudot tās satura kontrolsummu).
| 73. | Subjekts iekšējos dokumentos nosaka rezerves kopiju pārvaldības prasības un kārtību, tostarp 
| 73. | rezerves kopiju veidošanas, glabāšanas un dzēšanas kārtību 
| 73. | kārtību, kādā pārbauda, vai, izmantojot rezerves kopijas, iespējams atjaunot informācijas resursus un informācijas sistēmas darbību, 
| 73. | atbildīgos par rezerves kopiju pārvaldību, 
| 73. | rezerves kopiju aizsardzības prasības.
| 74. | Subjekta kiberdrošības pārvaldnieks nodrošina rezerves kopiju pārvaldības un aizsardzības prasību ievērošanas kontroli, tostarp veic:
| 74.1. | ikdienas rezerves kopiju sagatavošanas uzraudzību;
| 74.2. | rezerves kopiju nolasīšanas pārbaudi izlases kārtā izvēlētai informācijas sistēmai, informācijas resursam vai tehniskā resursa konfigurācijai. Pārbaudi veic ne retāk kā reizi sešos mēnešos A klases informācijas sistēmai un ne retāk kā reizi gadā B klases informācijas sistēmai vai pēc būtiskām kopējamās informācijas sistēmas vai rezerves kopiju veidošanas procedūras izmaiņām.
| 75. | IKT kritiskās infrastruktūras īpašnieks vai tiesiskais valdītājs: | K
| 75.1. | nosaka par rezerves kopiju veidošanu, glabāšanu, pārbaudi un dzēšanu atbildīgo personu; | K
| 75.2. | nekavējoties, bet ne vēlāk kā piecu darbdienu laikā pēc šo noteikumu 75.1. apakšpunktā minētās personas noteikšanas par to informē Satversmes aizsardzības biroju. | K

### 3.11. Kiberhigiēnas pasākumi
| Atsauce | Prasība | Subjekts (ja ir norāde) | Komentāri |
|---------|---------|-------------------------|-----------|
| 76. | Subjekts organizē tā nodarbinātajiem un amatpersonām, kuri ir subjekta IKT resursu un informācijas sistēmu reģistrētie lietotāji, apmācību kiberdrošības jautājumos, izvēloties tādu apmācības veidu un saturu, kas atbilst nodarbināto un amatpersonu profesionālajai sagatavotībai, ņemot vērā viņu izglītību, iepriekšējo apmācību, darba pieredzi un spējas, kā arī subjekta darbības specifiku.
| 76. | Apmācību kopums ietver:
| 76.1. | subjekta nodarbināto un amatpersonu, kuri lieto IKT resursus un informācijas sistēmas, kiberdrošības instruktāžas, tai skaitā:
| 76.1.1. | sākotnējās kiberdrošības instruktāžas – ne vēlāk kā viena mēneša laikā no fiziskās personas lietotāja konta reģistrācijas brīža;
| 76.1.2. | kārtējās kiberdrošības instruktāžas – vismaz reizi kalendāra gadā;
| 76.1.3. | ārkārtas kiberdrošības instruktāžas – pēc kiberdrošības pārvaldnieka ieskatiem (piemēram, identificējot jaunu risku, ievainojamību vai kiberapdraudējumu, paredzot normatīvo aktu prasību izmaiņas, plānojot vai veicot nozīmīgas izmaiņas IKT infrastruktūrā, programmatūrā vai biznesa procesos);
| 76.2. | subjekta nodarbināto un amatpersonu IKT personāla apmācības kiberrisku pārvaldības un IKT darbības nepārtrauktības pasākumu efektīvai īstenošanai – vismaz reizi kalendāra gadā. Kiberdrošības pārvaldnieks ir tiesīgs organizēt papildu apmācības, piemēram, identificējot jaunu risku, ievainojamību vai kiberapdraudējumu.
| 77. | IKT kritiskās infrastruktūras īpašnieks vai tiesiskais valdītājs: | K
| 77.1. | piešķir fiziskajai personai lietotāja kontu pēc šo noteikumu 76.1.1. apakšpunktā noteiktās sākotnējās kiberdrošības instruktāžas; | K
| 77.2. | liedz fiziskajai personai piekļuvi tās lietotāja kontam, ja tai nav veikta šo noteikumu 76.1.2. apakšpunktā noteiktā ikgadējā kiberdrošības instruktāža; | K
| 77.3. | organizē ārpakalpojuma sniedzēja darbiniekiem, kas ir iesaistīti līguma izpildē, kiberdrošības instruktāžas pirms līguma izpildes uzsākšanas. | K
| 78. | apmācību saturs tiek pārskatīts un nepieciešamības gadījumā aktualizēts vismaz reizi gadā vai mainoties apstākļiem (piemēram, izceļoties jauniem kiberapdraudējumiem, mainoties kiberriska līmenim, notiekot kiberincidentam).
| 79. | Subjekts nodrošina, ka visiem tā nodarbinātajiem un amatpersonām, kas lieto subjekta  IKT resursus un informācijas sistēmas, ir pieejami aktuālie kiberdrošības instruktāžu materiāli. 
| 80. | Subjekts uzskaita organizētās kiberdrošības instruktāžas un novērtē nodarbināto un amatpersonu, kuri lieto subjekta IKT resursus un informācijas sistēmas, zināšanas kiberdrošības jautājumos un īstenoto kiberdrošības instruktāžu efektivitāti.

### 3.12. Šifrēšanas prasības[^9]
| Atsauce | Prasība | Subjekts (ja ir norāde) | Komentāri |
|---------|---------|-------------------------|-----------|
| 81. | Subjekts lieto šifrēšanas risinājumus, ja tas ir tehniski iespējams, vismaz: | | punkts 83. - Subjekts var nelietot šo noteikumu 81. punktā minētos šifrēšanas risinājumus, ja subjekts risku novērtējuma ietvaros ir noteicis risku novēršanas pasākumus gadījumā, ja šifrēšanas risinājumu izmantošana nav tehniski iespējama.
| 81.1. | A un B konfidencialitātes klases informācijas resursu pārsūtīšanai un pārraidei publiskajos datu pārraides tīklos, kā arī ārējos un iekšējos IKT infrastruktūras bezvadu tīklos;
| 81.2. | A konfidencialitātes klases informācijas resursu glabāšanai.
| 82. | Subjekts var lietot šifrēšanas risinājumus B konfidencialitātes klases informācijas resursu glabāšanai, kā arī C konfidencialitātes klases informācijas resursu pārsūtīšanai, pārraidei vai glabāšanai.
| 85. | Subjekts iekšējos normatīvajos aktos nosaka:
| 85.1. | minimālo pieļaujamo šifrēšanas aizsardzības (noturības) līmeni, ņemot vērā informācijas resursu konfidencialitātes līmeni;
| 85.2. | šifrēšanas atslēgu pārvaldības politiku, lai nodrošinātu, ka tikai autorizētas personas var atšifrēt datus;
| 85.3. | prasības drošai šifrēšanas atslēgu izveidošanai, uzstādīšanai, glabāšanai, nomaiņai un likvidēšanai, tai skaitā fiziskās un digitālās drošības prasības.



to be continued...


[^1]: Subjekti: (B) būtisko pakalpojumu sniedzējs - [Nacionālās kiberdrošības likums, 20. pants.](https://likumi.lv/ta/id/353390#p20), (S) svarīgo pakalpojumu sniedzējs - [Nacionālās kiberdrošības likums, 21. pants.](https://likumi.lv/ta/id/353390#p21), (K) Informācijas un komunikācijas tehnoloģiju kritiskā infrastruktūra - [Nacionālās kiberdrošības likums, 24. pants.](https://likumi.lv/ta/id/353390#p24)
[^2]: A klases (paaugstinātas drošības) informācijas sistēmu, ja tai ir noteikta vismaz viena A konfidencialitātes, integritātes vai pieejamības drošības klase
[^3]: B klases (pamata drošības) informācijas sistēmu, ja tai ir noteikta vismaz viena B konfidencialitātes, integritātes vai pieejamības drošības klase, bet nav noteikta neviena A konfidencialitātes, integritātes vai pieejamības drošības klase
[^4]: C klases (minimālās drošības) informācijas sistēmu, ja tai ir noteiktas tikai C konfidencialitātes, integritātes un pieejamības drošības klases
[^5]: Kritiskās infrastruktūras kopumā iekļautu informācijas sistēmu uzskata par A klases informācijas sistēmu, nepiemērojot šo noteikumu 32. un 33. punktā minēto kārtību - [skat. punktus 34. - 38.](https://likumi.lv/ta/id/361481#p34)
[^6]: kiberdrošības incidents (turpmāk — kiberincidents) — notikums, kas apdraud apstrādātus datus vai tādu pakalpojumu pieejamību, autentiskumu, integritāti vai konfidencialitāti, kurus piedāvā tīklu un informācijas sistēmas vai kuri pieejami ar tīklu un informācijas sistēmu starpniecību [Nacionālās kiberdrošības likums, 1. pants](https://likumi.lv/ta/id/353390#p1)
[^7]: gandrīz noticis kiberincidents — notikums, kurš būtu varējis apdraudēt apstrādātus datus vai tīklu un informācijas sistēmu piedāvāto vai ar tīklu un informācijas sistēmu starpniecību pieejamo pakalpojumu pieejamību, autentiskumu, integritāti vai konfidencialitāti, bet kura pilnīga īstenošanās tika sekmīgi novērsta vai kurš neīstenojās [Nacionālās kiberdrošības likums, 1. pants](https://likumi.lv/ta/id/353390#p1)
[^8]: ievainojamība — informācijas un komunikācijas tehnoloģiju vai to pakalpojumu vājums, uzņēmība pret tehniskām problēmām vai nepilnība, kas var tikt izmantota kiberapdraudējumam [Nacionālās kiberdrošības likums, 1. pants](https://likumi.lv/ta/id/353390#p1)
[^9]: Punkts 84. - Nacionālais kiberdrošības centrs sadarbībā ar Satversmes aizsardzības biroju izstrādā, vismaz reizi gadā pārskata un nepieciešamības gadījumā aktualizē vadlīnijas subjektiem šifrēšanas risinājumu izmantošanai. Vadlīnijas publicē Nacionālā kiberdrošības centra ([saite](https://www.cyber.gov.lv/lv/minimalas-kiberdrosibas-prasibas-un-nis2/vadlinijas)) un Satversmes aizsardzības biroja tīmekļvietnē ([var atrast šeit](https://www.sab.gov.lv/sab-uzdevumi/it-kritiskas-infrastrukturas-uzraudziba/)).

